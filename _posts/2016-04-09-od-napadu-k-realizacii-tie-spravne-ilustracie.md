---
inFeed: true
hasPage: true
inNav: false
inLanguage: null
starred: false
keywords: []
description: ''
datePublished: '2016-04-09T12:11:22.972Z'
dateModified: '2016-04-09T12:08:47.829Z'
title: Od nápadu k realizácii- tie správne ilustrácie
author: []
authors: []
publisher:
  name: null
  domain: null
  url: null
  favicon: null
sourcePath: _posts/2016-04-09-od-napadu-k-realizacii-tie-spravne-ilustracie.md
published: true
url: od-napadu-k-realizacii-tie-spravne-ilustracie/index.html
_type: Article

---
# Od nápadu k realizácii- tie správne ilustrácie

V mojom detstve hrala dobrá ilustrácia dôležitejšiu rolu, než text samotný. Ak sa mi ilustrácia nepáčila, rozprávku som nebola veľmi ochotná od mamy počúvať alebo sama čítať.

Preto som vedela, že potrebujem profesionála. A nie hociakého, ale takého, ktorého kresby rozihrajú moje vnútro. A takého som našla, aj keď som ho nehľadala :-D

Miškina prvá obľúbená kniha "Rozpovie ti táto knižka, koho zjedla Mikimyška" od Kristy Bendovej ilustroval Marek Mertinko. Okrem toho, že sa dobre čítala, hlavne ilustrácie boli dôvodom kúpy.
![](https://the-grid-user-content.s3-us-west-2.amazonaws.com/974aa1a9-466f-4cdb-aaaa-4a48f066b828.jpg)

Už vtedy som mu písala a chcela som kúpiť originál jednej kresby, no nebolo to možné kvôli jeho zmluve s vydavateľom. To bolo pred 2 rokmi. Teraz mi napadlo len a len jeho meno. Vedela som, že nikto iný nemôže ilustrovať moju knihu. Tu je zopár ukážok jeho ilustračnej tvorby:
![](https://the-grid-user-content.s3-us-west-2.amazonaws.com/2fcdb61b-1dc3-48c7-9778-ec3afe39875d.jpg)
![](https://the-grid-user-content.s3-us-west-2.amazonaws.com/541ba0cc-34ff-4089-a2b6-d19d7ac7b57f.jpg)
![](https://the-grid-user-content.s3-us-west-2.amazonaws.com/daad7584-7d13-45b0-924b-3ad2b255b177.jpg)
![](https://the-grid-user-content.s3-us-west-2.amazonaws.com/d9af8055-1786-46a5-9651-102fcdb3cff4.jpg)
![](https://the-grid-user-content.s3-us-west-2.amazonaws.com/2774bb08-cdd3-4d7b-97cc-c0e0ac012092.jpg)

Oslovila som ho s ponukou a jemu samotnému sa nápad páčil. Ako ilustrátor má málo príležitostí kresliť smutné tváre a zvieratká. Takže povedal áno :)

**Sledovala som jeho práce už roky a ani som o tom nevedela**

Niektoré jeho práce mi boli stále povedomé. Až raz večer sa mi vyjasnilo. Sadla som si k počítaču a zahrabala sa v archíve mojich fotografií. A našla som to! Fotky z Prieskumu VŠVU. Občas som si odfotila práce, ktoré ma tam zaujali. Nebolo ich veľa. No jeho vrabce tam boli jednoznačne. A to som ho dokonca obdivovala po dva roky :-D Toto nemôže byť náhoda :-D

Ako nemôže byť náhoda ani to, že teraz, keď píšem tento text, moje dieťa netradične nadmieru dlho spí svoj obedný spánok a mne dáva dostatok času na popísanie natešeného procesu tvorby tejto knihy :) Ďakujem Miška