---
inFeed: true
hasPage: true
inNav: false
inLanguage: null
starred: false
keywords: []
description: ''
datePublished: '2016-04-09T12:23:18.969Z'
dateModified: '2016-04-09T12:00:30.722Z'
title: Ako prišiel nápad
author: []
sourcePath: _posts/2016-04-09-ako-prisiel-napad.md
published: true
authors: []
publisher:
  name: null
  domain: null
  url: null
  favicon: null
url: ako-prisiel-napad/index.html
_type: Article

---
# Ako prišiel nápad

Nápad na túto knihu som dostala zo silnej potreby naučiť moju dvojročnú dcéru pekne sa správať k nášmu psíkovi.
![](https://the-grid-user-content.s3-us-west-2.amazonaws.com/2ce50ef6-8f97-4f74-834c-e7a145ef7cc7.jpg)

Nelly sme si pred 6 rokmi zobrali z útulku. Už vtedy to bola plachá fenka. Doteraz jej tá plachosť a nedôvera voči ľuďom ostala, prevažne k chlapom. Keď som bola tehotná, ani raz mi neprišlo na um dať ju preč, bolo jasné, že budeme jedna rodina. Život so psom má svoje výhody.

Príchod malého dieťaťa do rodiny so psom prináša aj nejaké riziká. Malé deti sa musia naučiť žiť so psíkom v jednej domácnosti a zároveň aj psík sa musí naučiť akceptovať nového ľudského člena rodiny. Ak však nemáte psíka doma, ale sa s nimi stretávate na ulici, tiež je dôležité vedieť sa k nim správať.
![](https://the-grid-user-content.s3-us-west-2.amazonaws.com/14746de8-c8ab-4d63-9c0f-cc8b2c96ca4c.jpg)
![](https://the-grid-user-content.s3-us-west-2.amazonaws.com/a9369309-f637-456f-8941-23ec92e02fa3.jpg)

Miške som teda klasicky vravela "Nebi havina" alebo "Nekop do havinka", "Neťahaj havina za chvost"... Ako poučená matka som vždy za tým aj povedala a ukázala, ako sa má k havinkovi správať. Nelly sme si pritúlili, pohladkali a tá nám za odmenu zavrtela chvostíkom. No do Mišky to išlo jedným uchom dnu a druhým von. Má tak, ako väčšina ľudí, vizuálnu pamať. Deti nie sú od prírody zlé, nechcú ubližovať. Sú dobré a chcú sa všetkému od nás naučiť. Len musíme častokrát nájsť spôsob, ako im to odprezentovať tak, aby to prijali. Na Mišku krásne fungovali **obrázky**. Keď som videla, ako tá naša neskutočne zlá spáčka začala zo dňa na deň spať sama v postielke, bolo to jasné. Prečo sa to stalo? Čítali sme knihu O chorom medvedíkovi od Ľudmily Podjavorinskej.
![](https://the-grid-user-content.s3-us-west-2.amazonaws.com/fda0a25a-10a0-49e4-a82b-99a970b4e314.jpg)

Na jednej zo strán je nakreslený macík, ako spí sám v postieľke. Sú tam s ním len jeho hračky. A Anička, ktorá sa o neho stará, tam možno len náhodou nakreslená nie je. A tak sme si pri problémoch so spaním vymysleli, že Anička uložila macka do postieľky, aby si oddýchol a zatiaľ išla do obchodu kúpiť pre neho kašičku, ktorú mu ráno varí na ďalšej strane. A fungovalo to. Po dvoch rokoch trápenia sa zo spánkom. Vtedy som pochopila, že to funguje ako aj u nás mnohých - vizuálne. Nie nadarmo sa vraví - lepšie je raz vidieť ako 100 krát počuť :)

Keď mala teda Miška silné obdobie ubližovania nášmu psíkovi (s pár minútovými prestávkami :-), bolo jasné, že potrebujem knihu, ktorá jej názorne ukáže, čo zlé robí, ako je psík nesťastný a ako to má vyzerať, aby bol psík šťastný. Lebo povedaný fakt, že je psik nešťastný, nezafungoval. Potrebovala to vidieť. Začala som teda hľadať knihu o vzťahu malého dieťaťa so zvieratkom, najlepšie so psíkom. A div sa svete, našla som len knihy pre deti od 4-5 rokov a pre školákov. Buď v nich bolo veľa textu alebo boli ilustrácie príliš všeobecné. Aj napriek tomu som si okamžite nejaké z nich zohnala, napr. Zuzanku so svojim psíkom Minkom. Máme ju radi, no pre 2 ročné dieťa to je ešte skoro. Ale aspoň je tam zopár dobrých obrázkov. Hľadala som teda ďalej, v zahraničnej literatúre.. Niečo pre 2-3 ročné deti. Tam je už lepšia ponuka kníh orientovaných na slušné správanie, no sú pre väčšie deti alebo sú príliš všeobecné.

Vzťah k psíkom, ak žije v spoločnej domácnosti, sa vyvíja od malička, no najintenzívnejsie okolo 2\. roka. Ciže potreba jednoduchého zobrazenia je silná.

Všeobecné knihy o slušnom správaní sú fajn, no keď poviem "Nebi havina", začne ho štípať a ťahať za srsť.. V podstate ma poslúchla, no našla si iný spôsob svojho prejavu. Tak teda logicky následoval ďalší zákaz a ďalší zákaz, až bola z toho chúďa nervózna a celý deň bol pre nás všetkých náročný.